499

conscientiis iniiciendi. ⁴⁶) Praeterea haec exercitia
debent esse perpetua, non tantum certi alicuius
temporis: ideoque de eis praecipit Ecclesia perpetuo
in concionibus.

Fieri et hoc potest, ut aliquis pius faciat opera
non debita, hoc est, ut largiatur, ubi sine con-
scientiae offensione poterat non largiri. Sicut Pau-
lus gratis praedicabat Evangehum, cum ei liceret
poscere victum. Haec sunt egregia opera liberta·
tis spirituS, et sunt magna merita, nec prohibeo,
quo minus vocentur opera supererogationis, ⁴⁷)
lnterim tamen intelligit Paulus, se adhuc alioqui
procul abesse a perfectione legis, quia haerent in
carne ignoratio, concupiscentia, quae retardant ti-
morem et fidem.

Citant de satisfactionibus hoc dictum Pauli
[l. Cor. 11, 31ss Si nos indicaremus ipsi, non iu—
dicaremur a Domin03 idque sic interpretantur:
Si nos puniremus ipsi, non puniremur a Domino.
Inde ratiocinantur. nostris poenis tolli poenas, quas
Deus minatur.

Ad hoc respondeo: Paulum non posse intelli-
gi de illis satisfactionibus indebitisz sed necesse
est eum accipi de tota poenitentia. Et iudicare si-
gnificat vere et ex animo damnare peccatum, hoc
't in contritione et tota poenitentia. Porro dictum
est supra, mitigari aut tolli poenas temporales tota
poenitentia et debitis operibus: idque prodest do-
cere. Sicut et Esaias docet cap. 58. [vs. 4.] ubi
et vituperat traditiones et requirit debita opera:
Ecce ad lites et contentiones ieiunatis etc. Nonne
hoc ieiunium magis elegi·3⁴S) Frange esurienti
panem etc. unic eris velut hortus irriguus. Ad
eundem moduni concionantur passim Prophetae.
Mich. 6. [vs. 7.] Nunquid placari potest Deus mi-
libus arietum etc. Indicabo tibi, quid sit bonum
et quid requirat Deus: Facere iustitiam et diligere
misericordiam et in timore ambulare coram Deo tuo.

Sed obiiciunt: Peccata merentur poenas, nullum
igitur remittitur peccatum, nisi aliquae poenae sol-
vantur: ergo, cum per poenitentiam remittuntur
peccata, habet ipsa poenitentia rationem poenae et
compensationis, ideoque cumulanda est multis poe-
nis· etc. Hoc novo fuco pingunt iarn nonnulli satis-
factionem. Sed utraque consequentia neganda est.
Non est enim verum: nulla peccata sine poenis
remitti; imo saepe promittit Deus remissionem etiam

temporalium poenarum his, qui agunt poenitentiam. ,

Et est notum exemplum Ninive& Praeterea poeni-
tentia consequitur remissionem poenarum, non tan-

 

46) inficiendi] Ed. 1. typ. errore: inquijciendi.

47) supererogationis] Editt. 1. 2. male disiunctim: super eroga·

tionis
48) elegi‘ss sic Editt. 2. 4—9. 11—14. et Onu: Ed. 1. elegit.

PmL. MEL. SCRIPTA DOGMATICA.

 

ἶ tinebant.

500

quam compensatio, sed propter promissionem divi·
nam [Zach. l, 3.]: convertimini ad me, et ego
convertar ad vos. Sed haec Sophistica nolo co-
piosius persequi, tantum admonere studiosos volui.
propterea quod hac nova cavillatione quidam deL
tendunt satisfactionem. Habet enim hypocrisis multi·
plex artificium. lllud magis pium est ac simplicius,
non arroganter sentire de nostra poenitentia, nec
tribuere poenitentiae rationem pretii seu compensatio-
nis pro superioribus delictis. Est enim nova et de-
bita obedientia, et satis est, caussam remissionis
seu mitigationis poenarum conferre in misericordiam
et promissionem Dei.

Allegant et exempla. David post remissionem
culpae plectitur exilio et bello civili. Adam post
remissionem culpae subiicitur morti corporali et
caeteris aerumnis huius vitae. De his exemplis
supra dictum est, saepe ⁴⁹) divinitus infligi poenas,
sed hae nihil ad claves pertinent3 nec sequitur ex
his exemplis, poenas illas tolli per ceremonias
satisfactionum, sed, ut dictum est, mitigantur tota
poenitentia. Et supra admonui, non semper esse
poenas certorum delictorum eas afflictiones, quas
sancti sustinent.

Quod autem veteres scriptores Ecclesiastici et
Concilia mentionem faciunt Satisfactionum, loquun-
tur de ritu ac spectaculo sui temporis, nec sentie-
bant homines eo ritu mereri remissionem culpae
aut poenarum, purgaton'i aut aliarum3 sed sciebant
politicum morem Ecclesiae esse institutum humana
auctoritate exempli caussa ad caeteros· dehortandos
a flagitiis aut ad explorandos eos, qui ad Ecclesiam
redibant, an ex animo resipuissent. Et Ambrosius
diserte inquit: satis esse, si in vita semel haec
publica poenitentia fiat. Quibus verbis significat,
non requiri illas satisfactiones ad remissionem pec—
catorum, alioqui toties iussisset repeti, quoties opus
est poenitentia.

Et ex illo veteri more ortae sunt indulgentiae,
quas sic vocant, quae nihil aliud sunt ac fuerunt, nisi
illarum publicarum poenarum condonationes. Postea
homines indocti aut etiam improbi vendiderunt in-
dulgentias ingentibus promissis, quasi essent quae-
dam certiores et. liberaliores remissiones magnorum
delictorum et poenarum, et affinxerimt se in indul-
gentiis impertire aliis superflua merita sanctorum.
lta multa erant absurda in illis imposturiS, quae
facile iudicari possunt a piis et mediocriter eruditis-
Cum enim indulgentiae tantum sint relaxationes
veterum canonum, una cum illis canonibus anti-
quatae sunt et ipsae indulgentiae. Erant autem illi
canones ac mores humanae traditiones, et nihil ad
remissionem culpae aut poenarum coram Deo per-
Quare multo minus indulgentiae illae

49) saepe] Ed. 1. tyn. errore: senae

