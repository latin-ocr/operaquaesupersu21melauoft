817

benefaciunt, non polluunt se libidinibus, non sunt
defraudatores in contractibus, tamen mentes dubi-
tant de providentia, nec invocant Deum, sed potius
fremunt adversus Deum, cum vident in tanta con-
fusione vitae saepe negligi bonOS. Haec caligo in
corde magnum peccatum est, quod tamen homines
contemnunt. Cum autem corda aversa sunt a
Deo, virtutes etiam talium non renatorum polluun-
tur nec recte reguntur. Benesacit AtticuS, sed non
propter Deum. Alexandri fortitudo vere erat do-
num Dei et excellens virtus, et reS, quas gerit, ad·
iuvantur a De0; Sed Alexander ipse non habet
hunc finem propositum, ut Deo serviat, ut sua gu-
bernatione propagetur vera de Deo notitia3 Imo
nec vere credit suam manum in praeliando a Deo
gubernari, sed existimat casu et sua virtute res
Macedonicas crescere. Ideo negligens Deum, post-
ea sese nimium admiratur, vult se coli ut numen,
interficit amicos, a quibus arbitratur se non satis
magnifieri, ruit in libidines flagitiosas. Hae labes
ostenderunt, quale suerit antea cor immundum. 67)
Ergo immunditia cordis et virtutes polluebat, et
postea genuit manifesta scelera.

Quanquam autem Nero et Epicurus multo atro—
cius peccant quam Cato, tamen utrique sunt op-
pressi peccatis mortalibus horrendis et ira Dei ae-
terna. Nec necesse est in non renatis quaerere
discrimen peccati mortalis et venialis [Rom. 14, 23.]:
Quia omne, quod non est ex fide, peccatum est.
Cato est sine luce vere invocante Deum, fugit
Deum, fremit adversus eum, cum videt se incaus-
sa (ut videtur) iustiore negligi, hic prorsus ei
omnis de Deo persuasio elabitur. Quare omnes
actiones eius sunt damnatae. Sed de renatis ne-
cesse est quaeri, qui habeant peccata venialia, et
qui eorum lapsus dicantur mortalia peccata.

Quanquam igitur renati, in quibus aceensa est
agnitio Christi, fides et vera invocatio, et inchoata
est obedientia, sunt iusti, placent Deo et habent
Spiritum sanctum, tamen in eis adhuc in hac vita
manet ingens infirmitas, videlicet caligo in mente
de Deo, et voluntatis 30 cordis prava inclinatio et
multi vitiosi affectus Incurrunt. in animum pravae
dubitationes de Deo, fiducia, timor, dilectio et aliae
virtutes omnes multo languidiores sunt, quam esse
debebant, interim nos ipsos pluris facimus, quam
oportuit, et alimus in nobis superbiam et fiduciam
nostri, et 1130 superbia et fiducia nostri movemus
interdum incaute non movenda3 Ut iosias, pius et
sanctus rex, bellum intulit Aegyptio offerenti pa-
cem, et incenduntur saneti saepe iniustis odiis,
flammis iracundiae et libidinum, quibus tamen re—
pugnant. Sunt item ignorantiae et omissionis pec-
cata plurima in sanctiS, sicut clamitat David

67) immundum] Editt. 1. 3. mundum.
MELANTE. ori-21³. vor, xxi.

1. LOCI THEOLOGICI: D. TERTIA EORUM AETAS.

 

818

[Psalm. 18, 13.]: Delicta quis intelligit? Nulla est
enim functio vel Ecclesiastica vel politica vel oe-
conomica, cui haec humana infirmitas par esse possit*

Haec mala in renatis sunt contra legem Dei,
ut Paulus testatur Rom. 7, et quanta sit deformitas,
quanta magnitudo horum malorum, pii in veris do-
loribus aliquo modo agnoscunt. Sed quia persona
accepta est, accensa agnitione Christi et fide in
corde et donato Spiritu sancto et aliquo modo infir-
mitatem agnoscit et deplorat, et expavescit agnitio-
ne irae Dei adversus peccatum, et petit condonatio-
nem et repugnat primis incendiis, fiunt huic perso-
nae haec mala venialia peecata, id est, condonata,
ita ut non excutiant Spiritum sanctum et fidem, ac
maneat persona in gratia. Haec clare docet
Paulus Rom. S. [vs. l.:1 Nulla nunc condemnatio
est his, qui in Christo lesu ambulant, id est, 0181
sunt in eis peccata, infirmitas illa, quam dixi, et
vitiosi affectus, tamen persona accepta est, et da-
mnatio remota est, sicut et supra inquit [Rom. 6,
144: Non estis sub lege, sed sub gratia.

Quod vero dicitur, nihil esse peccatum, nisi sit vo-
luntarium, caliginem, dubitationem, omissiones, su-
bitos affectus, praecurrentes iudicio et assensui, non
esse voluntaria: Haec cavillatio facile refutari po-
test. Nam dictum illud, Nihil esse peccatum, nisi
sit voluntarium, de iudicio civili loquitur, non de
iudicio legis divinae. lmo caligo in mente, dubita-
tiones, omissiones magnae et multae, non affectatae,
et multae subitae flammae sunt peecata, etiamsi non
sunt voluntaria. Sicut Paulus inquit [Rom. 7, 19.]:
Quod nolo malum, hoc facio. Et de iisdem loquitur
loannes inquiens [l. ep. l, S.]: Si dicimus nos 11011
habere peccatum, mendaces sumus. Loquitur enim
de infirmitate et vitiosis motibus in renatis, non de
lapsibus eorum, qui contra conscientiam, id est,
volentes indulgent pravis affectibus.

Sic et Paulus discernit peccata eorum, qui
manent in gratia, et aliorum, qui effundunt gratiam.
Rom. 8. [vs. 13.1 Si secundum carnem vixeritis,
moriemini; Sed si spiritu actiones corporis mortifi-
cabitis, vivetis, id est, si pravis cupiditatibus ob-
temperaverit voluntas· avertens se a Deo, eum sci-
ens et volens ruit contra mandatum Dei, abiicit poe—
nitentiam, timorem Dei et 113110 fidem, quod pla-
ceat Deo, sauciat animum, ne possit invocare De-
um, amissa gratia et Spiritu sancto iterum ruit in
mortem, hoc est, accersit sibi iram Dei et poenas
aeternas, ut Adam et Eva suo lapsu amiserunt gra-
tiam et sibi horribilem iram Dei accersiverunt.
Sed si Spiritu actiones corporis mortificabitis, vi-
vetis: Voeat corporis actiones, vitiosae naturae
pravos motus et negligentias. Tunc autem inquit,
nos victuros esse. id est, retinere gratiam et Spi-
ritum sanctum, si vitiosis illis motibus repugnemus,
et hic gradus magis perspicue declaratur in aliis

52

