649

ratiocinandum, prorsus nullam esse libertatem ele-
ctionis humanae. Ac multo minus hoc sequitur,
Omnia bona et mala necessario et a Deo fieri.
Quare dictum Ieremiae dextre intelligatur, quod
videlicet solis humanis consiliis et viribus non pos-
sint salutaria effici.

Discamus magnum et ingens donum Dei esse,
iuvari nos, ut simus organa Dei salutaria in omni
administratione, nec deserti simus pestes generis
humani, ut Pharao, Nero, Manichacus et similes, et
quotidie nos hoc dictum Christi, Sine me nihil
potestis facere, exuscitet, ut ardentibus votis pre—
cemur, ut a Deo regamur, Perspicuum est autem
non sequi hinc, Deum esse caussam efficacem
peccati. 2) 11110 Ecclesia Dei, cum sciat Deum
vere, serio et horribiliter odisse libidines Neronis,
nequaquam dicet eas aut necessario accidisse aut
volente Deo accidisse.

Obiiciuntur et haec dicta: Eph. 1. [vs. ll.]
Electi secuudum propositum eius, qui facit onmia
secundum consilium voluntatis suae. Et l. Cor.
12. [vs. 6.] Idem est Deus agens omnia in omni-
bus. Haec dicta certum est in illis ipsis locis, ubi
ponuntur, tantum loqui de Ecclesia et de salutari-
bus actionibus, quas Deus excitat et regit in Ec-
clesia suag nec loqui de universali rerum susten-
tatione seu de singulis omnium animantium moti-
bus. Dextre igitur intelligantur haec dicta, nec a
nativa sententia transferantur in peregrinam.

Hoc monet Paulus, non humanis consiliis aut
viribus servari et regi Ecclesiam, sed mirandis Dei
operibus· Servatio Noe' in diluvio, defensio populi
in Aegypto et in deserto, res gestae Moysi, 10-
suae, Samuelis, Davidis et aliorum piorum fuerunt
et sunt opera Dei in illis excitata ad iuvandam Ec-
clesiam et ad propagationem verae doctrinae.

Quare haec dicta consolationes sunt, quae te-
stantur adesse Deum membris Ecclesiae suae et
opitulari suis in periculis et aerumnis. Adiuvat
Deus proeliantem Davidem, adiuvat morientem
Laurentium, ne abiiciat confessionem fractus metu.
His igitur dictis et promissionibus nos confirme-
mus, ac regi nos petamus, sicut saepe clamat Pro-
pheta: Dirige me in veritate tua et doce me etc.
Omnia agis in Ecclesia tua salutan'a, sis in me
quoque, ut in membro tuae Ecclesiae, efficax, fac
me organon salutare et vas misericordiae etc. Ac
horum dictorum explicatio multis aliis similibus lu-
cem affert.

Postremo et illud addendum est, Recte dici,
necessitatem esse duplicem. Alia necessitas nun-
cupatur absoluta, cum videlicet res aut propositio
simpliciter necessaria est, ac poni oppositum pror-

2) peccati abest ab Editt. 1. 3.

Ι. LOCI THEOLOGICI: D. TERTIA EORUM AETAS.

 

 

 

650

sus impossibile est et destructio onmium rerum3
ut hae propositiones sunt necessariae necessitate
absoluta: Deus est, Deus est essentia, intelligens,
aeterna, immensae sapientiae, potentiae, iustitiae,
bonitatis, volens iusta, casta, non volens pugnantia
cum sua mente, iniustam crudelitatem, incestas libi-
dines etc.

Sed alia est necessitas consequentiae, quae est
earum rerum aut propositionum, qnae Pomone ec
natura sua aliter habere, sed fiunt necessariae, vel
propter praecedentes caussas, vel quia determina-
tae sunt. Et in his magna sunt discrimina. Aliter
Deus determinat bona, quae vult, cuiusmodi multa
expressit, ut mortui certo die resuscitabuntur: haec
est necessaria, necessitate consequentiae. Aliter de-
terminat mala, quae non vult, cum videlicet metas
constituit, nec sinit grassari ulterius malos. Sic
fit necessaria: Pharao persequetur Israelitasgvhaec
non est sua natura necessaria, sed revera contin-
gens. Ac fieri oppositum non esset 3) impossibile,
sed quia sic evenit, dicitur necessaria, necessitate
consequen.iae. Haec puerilis distinctio non est in-
utilis, et saepe traditur iu scholis, ut consideremus,
qui eventus vere pendeant et. oriantur a voluntate
Dei, qui aliunde oriantur.

Hic etiam⁴) de Physica necessitate dicen-
dum est, ut ignis necessario calefacit, sol neces-
sario movetur. Sed hanc Physicam necessitatem
doctrina Ecclesiae etiam ait esse necessitatem con-
sequentiae. Sic movetur sol, quia Deus hunc or-
dinem instituit, et mutare potest, ut ostendunt hi-
storiae Iosuae et Ezechiae. Haec alias ⁵) copiosius
traduntur.

Recitavi praecipuas materias, quaein hac quae-
stione agitari solent, quibus diligenter consideratis
studiosi dextre de hac tota controversia iudicare
poterunt, et satis perspicue intelligent, nequaquam
Stoicas opiniones in Ecclesiam invehendas esse.
Quomodo ‚enim invocabit Deum is, qui onmia ne·
cessario evenire statuit? Deinde et moribus perni-
ciosum est illud, quod in Tragoedia dicitur: Fati
ista culpa est, Nemo fit sato nocens. Sicut et Ze-
nonis servus dicebat se iniuste plecti, quia fato
coactus esset peccare. Tales igitur sermones ot
opiniones fugiamus. Plato honestius loquitur, cuius
haec sunt verba in secundo libro πολιτειῶνε 0111111
contentione pugnandum est, ne quis in civitate,
quam bene regi volumus, vel dicat, vel audiat, seu
senex seu iuvenis, seu in poemate seu in alia nar-
ratione,Deum caussam alicui ⁵³) esse malorum. Quod

3) esset] Etlitt. 22. 24. typ. errore: esse
4) etiam] (ἴοι-ρ. 2. 4. male: enim

5) Scil. in libellis physices et Dialectices.
52³) alicubi] Corp. 1-8 alicubi

